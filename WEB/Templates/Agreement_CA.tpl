Sabadell a #DATE#
Gràcies per formar part del projecte ISSUS!
Aquest contracte s’estableix entre SCRAMBÒTIKA, SL. i tots els Usuaris d’  , i cobreix l'ús i accés als nostres serveis, el software i els nostres llocs web.
Si acceptes les presents condicions i continues utilitzant el nostre software, estàs acceptant la nostra política comercial, d'ús, de privacitat, de protecció de dades i de compliment legal, aquí detallades.
1.	El nostre producte
Els nostres Serveis et permeten utilitzar el programa (en endavant, "ISSUS") que podria actualitzar-se automàticament. Complint aquestes Condicions, et concedirem una llicència limitada, revocable, no exclusiva i intransferible per a usar-lo, amb la finalitat exclusiva d'accedir a ISSUS.
ISSUS està protegit per les lleis de copyright, marques registrades i altres lleis espanyoles i europees. Aquestes Condicions no et concedeixen cap dret, titularitat o interès legítim sobre ISSUS, el contingut d'altres usuaris, les marques registrades d'ISSUS i SCRAMBÒTIKA, els seus logotips i altres elements vinculats a la marca.
SCRAMBÒTIKA, SL., B66178658, amb domicili fiscal a Sol, 1, 2-4, 08201 de Sabadell, és titular dels drets d'autor, marques, drets de propietat intel•lectual, know-how i tots els altres drets que guardin relació amb el servei contractat.
Com a client, en virtut d'aquest contracte, no adquireixes absolutament cap dret o llicència a propòsit del producte ISSUS, dels programes d'ordinador necessaris per a la prestació del servei, ni tampoc sobre la informació tècnica, a excepció dels drets i llicències necessaris per al compliment del present contracte i únicament per a la durada del mateix.
Per a qualsevol actuació que excedeixi el compliment d'aquest contracte necessites autorització per escrit de SCRAMBÒTIKA.
2.	Versions Inicials o de Prova (Versió Beta)
Aquesta primera versió es troba en fase de prova i avaluació final. Aquests Serveis, anomenats Beta, es consideren d'accés preliminar o avaluació i podrien no ser tan fiables com posteriors versions definitives, així que tingues-ho en compte.
Tots els Serveis beta poden canviar o actualitzar-se en qualsevol moment, sense avís previ.
SCRAMBÒTIKA no assumirà cap responsabilitat derivada o relacionada amb l'ús d'un producte en Versió Beta.
Revisions futures i actualitzacions definitives donaran lloc a un càrrec per l'ús del nostre programari. Tots els canvis en les tarifes i preus seran sempre comunicats amb anterioritat als usuaris.
3.	La gestió de les teves dades.
A l’utilitzar els nostres Serveis, ens proporciones elements com arxius, contingut, missatges de correu, contactes, etc. (en endavant, "Contingut"). El teu Contingut és teu. Aquestes Condicions no ens concedeixen cap dret sobre el teu Contingut, excepte els drets limitats que ens permeten oferir els Serveis.
Necessitem el teu permís per emmagatzemar els teus continguts, realitzar còpies de seguretat o compartir-los quan ens demanis que ho fem. Com a usuari, ens concedeixes permís per fer aquestes activitats, i el permís s'estén als nostres afiliats i a terceres parts de plena confiança amb què col•laborem.
4.	Política de privacitat y de protecció de dades personals.
Recopilem i utilitzem informació i dades per proporcionar, millorar i protegir els nostres Serveis. Utilitzem tecnologies com les galetes (cookies) i etiquetes de píxel per proporcionar, millorar, promocionar i protegir els nostres Serveis. La utilització de cookies en els nostres serveis té la única finalitat d'interrelacionar les dades a través dels diferents formularis. Les cookies són fitxers que es guarden en el teu ordinador durant la visita a la pàgina web, i són usats principalment per facilitar l'ús del servei. Pots configurar el teu navegador perquè no les accepti, però això podria limitar la capacitat per usar els serveis.
Compartim informació amb proveïdors que treballen per SCRAMBÒTIKA. Confiem en certs proveïdors externs que ens ajuden a proporcionar, millorar, promocionar i protegir els nostres Serveis. Aquests proveïdors podran accedir a aquesta informació exclusivament per a realitzar tasques en el nostre nom i d'acord amb aquesta Política de privacitat.
Mai facilitarem les teves dades a tercers amb finalitats publicitàries ni de cap altre tipus.
La custòdia de les teves dades és fonamental per a nosaltres i una responsabilitat que acceptem de bon grat. Les dades dels nostres usuaris han de rebre la mateixa protecció legal tant si estan emmagatzemats en els nostres serveis com si es troben en els discs durs dels teus ordinadors.
Conservarem la informació que guardes durant tant de temps com sigui necessari per oferir-te els Serveis.
Si elimines el teu compte, esborrarem la informació. No obstant això, tingues en compte que potser necessitem un temps per eliminar-la dels Serveis i les còpies de seguretat i que conservaríem la informació per satisfer les nostres obligacions legals, resoldre litigis o complir els nostres compromisos.
De les dades personals
En compliment del Reglament Europeu de Protecció de dades (REPD) i de tota la legislació relacionada sobre protecció de dades de caràcter personal (LOPD), t'informem que les teves dades personals i de contacte s'incorporen als fitxers informatitzats titularitat de SCRAMBÒTIKA, amb la finalitat de permetre totes les gestions derivades del present contracte.
Consentiment i autorització al tractament automatitzat de les seves dades personals
A SCRAMBÒTIKA, com a responsables dels fitxers, considerem que en el moment que ens facilites les teves dades de caràcter personal a través dels diversos formularis que conté la nostra pàgina web o mitjançant correu electrònic, ens estàs atorgant l’autorització i consentiment exprés per al tractament de les teves dades, si bé amb caràcter revocable i sense efectes retroactius, i acceptes les presents polítiques de privacitat, que seran tractats amb absoluta confidencialitat i complint totes les exigències legals recollides en el Reglament Europeu de Protecció de dades, en la Llei Orgànica de Protecció de Dades i la resta de legislació aplicable, quedant sotmesa a la mateixa tots els que utilitzin els nostres serveis.
Drets d'accés, rectificació, cancel•lació, oposició i oblit de les teves dades personals
A l'efecte del que disposa la legislació, tens reconeguts i podràs exercitar els drets d'accés, cancel•lació, rectificació, oposició i oblit. En qualsevol moment tens dret a accedir a la informació dels nostres fitxers per consultar les teves dades, rectificar-les si són errònies o han variat, cancel•lar-les si no desitges seguir incorporat, o oposar-t’hi. Per a això, pots contactar amb nosaltres al correu hola@scrambotika.com.
Actualització i cancel•lació de les dades
És important que perquè puguem mantenir les teves dades personals actualitzades, ens informis sempre que hi hagi alguna modificació, en cas contrari, no responem de la seva veracitat. Així mateix, ens certifica que totes les dades que ens facilites són certes, vigents i pertinents per a la finalitat per la qual te les sol•licitem. Entenem que, si no cancel•les les dades personals, continues interessat a seguir incorporat al fitxer, fins que SCRAMBÒTIKA ho consideri oportú i mentre sigui adequat a la finalitat per la qual es van obtenir.
Garantia de Confidencialitat i Seguretat dels fitxers automatitzats
SCRAMBÒTIKA, en resposta a la confiança dipositada en nosaltres i tenint en compte la importància en matèria de protecció i confidencialitat que requereixen les teves dades personals, t'informa que hem adoptat totes les mesures d'índole tècnica i organitzativa necessàries per salvaguardar la seva seguretat, tal com exigeix el Reial Decret 1720/2007 que regula el reglament de mesures de seguretat dels fitxers automatitzats que continguin dades de caràcter personal. No obstant això, has de ser conscient que les mesures de seguretat a Internet no són inexpugnables.
De les dades personals allotjades a ISSUS
Ets l'únic responsable de les dades que allotgis o puguis obtenir a través dels serveis contractats en SCRAMBÒTIKA i per tant, ets tu qui ha de complir la legalitat vigent en relació amb les dades personals que allotges.
SCRAMBÒTIKA pot modificar les presents polítiques de privacitat per adaptar-les a les mesures legislatives o jurisprudencials sobre dades personals que vagin apareixent, pel que exigeix la seva lectura i acceptació, cada vegada que ens facilitis les teves dades mitjançant la nostra web o actualitzis ISSUS.
5.	Responsabilitats

De SCRAMBÒTIKA, SL
En les nostres relacions amb els clients, SCRAMBÒTIKA actua amb la diligència deguda en l'ús de la seva activitat comercial, lleialment i de bona fe. SCRAMBÒTIKA es compromet a oferir els serveis òptimament, amb tots els mitjans al nostre abast, esforçant-se perquè el servei ofert pugui desenvolupar-se durant 24 hores al dia, 7 dies a la setmana de la manera més segura possible, a excepció de les incidències que es produeixin fora del control de SCRAMBÒTIKA. En aquest sentit SCRAMBÒTIKA es reserva el dret a interrompre el servei contractat en funció de reparacions tècniques i de manteniment dels equips, així com per a la millora dels propis serveis.

En la mesura que la llei ho permeti, llevat de la responsabilitat de SCRAMBÒTIKA i dels seus col•laboradors en frau, dol o falta greu, en cap cas serà responsable SCRAMBÒTIKA, els seus proveïdors o distribuïdors de:

(a) danys indirectes, especials, fortuïts, punitius, exemplars o conseqüents, o
(a) pèrdua de la utilització, dades, negocis o guanys, independentment de la condició jurídica.

El que s'ha esmentat és aplicable independentment de si s'ha avisat o no a SCRAMBÒTIKA o als seus col•laboradors de la possibilitat d'aquests danys, i fins i tot si el remei proposat no complís la seva finalitat essencial.

Tanmateix, SCRAMBÒTIKA, els seus afiliats, proveïdors i distribuïdors queden exonerats de tota responsabilitat per les reclamacions relatives als serveis per un valor superior a la quantitat abonada a SCRAMBÒTIKA en els últims 12 mesos pels serveis contractats.

SCRAMBÒTIKA no és, en cap cas, responsable dels continguts que els usuaris emmagatzemen o comparteixen mitjançant ISSUS.

En el cas que hagis allotjat fitxers amb dades de caràcter personal i tot i així ho hagis notificat a SCRAMBÒTIKA, seràs l'únic responsable de realitzar les còpies de seguretat per complir amb la LOPD i sota cap concepte podràs exigir a SCRAMBÒTIKA cap responsabilitat derivada de la seva manca.

SCRAMBÒTIKA no és responsable d'allò que li sigui exclusivament imputable als clients o usuaris.

SCRAMBÒTIKA no garanteix que la disponibilitat del servei objecte d'aquest contracte sigui contínua i ininterrompuda per circumstàncies originades per la xarxa d'Internet, avaries en els dispositius informàtics i altres circumstàncies imprevisibles. De manera que acceptes suportar, dins d'uns límits raonables, aquestes circumstàncies, per la qual cosa renúncies expressament a reclamar a SCRAMBÒTIKA qualsevol responsabilitat contractual o extracontractual per les possibles fallades, errors i ús del servei contractat.

Així, acceptes suportar, dins dels límits raonables, riscos i imperfeccions o poca disponibilitat dels servidors. Els programes usats són tècnicament complexos i poden que no hagin estat testats anteriorment sobre totes les possibilitats que existeixen d'ús. Per tant, renúncies expressament a reclamar qualsevol responsabilitat, contractual o extracontractual, danys i perjudicis a SCRAMBÒTIKA per possibles errors, lentitud o errors en l'accés i ús del producte contractat.

L'accés i ús del servei és la teva responsabilitat, de tal manera que SCRAMBÒTIKA no es fa responsable de cap manera (ni directa ni subsidiària) de qualsevol dany directe o indirecte, que poguessis ocasionar a tercers.

SCRAMBÒTIKA no ens responsabilitzem de:

La contaminació per virus en els teus equips, la seva protecció és la teva responsabilitat.
Les intrusions de tercers al servei, encara que SCRAMBÒTIKA hagi establert mesures raonables de protecció.
La configuració defectuosa per la teva part.
El deteriorament o el mal ús dels teus equips.

Dels Usuaris 
Ets l'únic responsable de la teva conducta i del teu contingut, i has de respectar i complir la nostra política d'ús.
El contingut dels Serveis pot estar protegit per drets de propietat intel•lectual. No copiïs, pugis, descarreguis ni comparteixis continguts, a menys que tinguis dret a fer-ho.
Custòdia amb la màxima precaució la contrasenya per a usar ISSUS, assegurat que ningú tingui accés a ella i mantingues actualitzada la informació del teu compte.
Acceptes no aplicar enginyeria inversa ni descompilar els Serveis, no intentar fer-ho i no ajudar a ningú a realitzar aquestes accions. Has de complir amb tots els termes i condicions d'aquest contracte en l'exercici de la teva activitat professional, a més hauràs d’actuar lleialment i de bona fe.
Mitjançant la contractació d'aquest servei, et compromets a mantenir operativa, activa i actualitzada l'adreça de correu proporcionada en el formulari de contractació per a les comunicacions amb SCRAMBÒTIKA, ja que constitueix el mitjà de comunicació preferent de SCRAMBÒTIKA per una gestió àgil i fluïda.
Si vols canviar l'adreça de correu facilitada en el formulari de contractació com a adreça de contacte hauràs de fer-ho a través de l'Àrea de Client, amb les mesures pròpies d'autenticació d'aquesta petició, de manera que en cap moment quedi interrompuda la comunicació entre les dues parts contractants. SCRAMBÒTIKA s'exonera de tota responsabilitat per les conseqüències que la manca d'operativitat de l'adreça del client o de la falta de comunicació que el canvi de direcció no actualitzat pugui produir, així com per la desinformació que al•leguis degut a la negligència a l'hora de mantenir activa aquesta dada.
Reconeixes haver testat el producte segons les teves necessitats i haver estat informat adequadament per part de SCRAMBÒTIKA.
Com a client, et compromets a indemnitzar SCRAMBÒTIKA per les despeses que tingués per imputar-te en alguna causa que fos la teva responsabilitat, inclosos honoraris i despeses d’advocats, fins i tot en el cas de decisió judicial no definitiva.
Queda prohibit accedir, modificar, visualitzar la configuració, estructura i fitxers dels servidors de SCRAMBÒTIKA. Qualsevol problema que es pogués produir en els servidors i sistemes de seguretat de SCRAMBÒTIKA com a conseqüència directa d'una actuació negligent, respondràs per la responsabilitat civil i penal que et pogués correspondre. A aquest efecte, SCRAMBÒTIKA realitzaria una suspensió temporal del servei. Aquesta circumstància es notificarà al client perquè procedeixi a solucionar aquesta alteració, i si un cop reiniciat el servei es reincidís en aquesta circumstància de manera continuada o de mala fe, es procedirà a una baixa del servei sense dret a devolució de cap quantitat, per considerar un ús abusiu del servei contractat.
Amb l'acceptació del present contracte, consenteixes expressament l'enviament de les factures relatives a la prestació del Servei contractat a través de mitjans telemàtics, tal com assenyala la normativa vigent en aquesta matèria.
6.	Finalització del Servei
Ets lliure de deixar d'utilitzar els nostres Serveis en qualsevol moment. També ens reservem el dret a suspendre o donar per acabat el Servei en qualsevol moment i sense previ avís. Per exemple, podríem suspendre o donar per acabat el teu ús de ISSUS si deixes de complir aquestes Condicions o el fas servir de manera que pugui provocar-nos responsabilitats legals, fas un mal ús o pertorbes a d'altres usuaris. Per descomptat, t'avisarem mitjançant l'adreça de correu associada al teu compte abans de dur a terme qualsevol acció d'aquest tipus.
El contracte finalitzarà quan, a més de les causes legalment establertes i les disposades en les diferents clàusules d'aquest contracte, es doni alguna de les següents:
a) Mutu acord entre les parts.
b) Finalització del període inicial de durada o de les successives pròrrogues.
c) Resolució per incompliment d'alguna de les parts de les obligacions derivades del contracte.
d) Quan qualsevol de les parts es trobi en situació de fallida o suspensió de pagaments.

Si l'incompliment és causa de la resolució del contracte, SCRAMBÒTIKA es reserva el dret a acabar de manera anticipada el present contracte i, per tant, a desposseir-te del servei contractat sense previ avís i sense que tinguis dret a indemnització, ni a cap devolució.
7.	Resolució de litigis
Volem solucionar els problemes abans que sigui necessari recórrer a mesures legals. Abans de registrar una reclamació formal contra SCRAMBÒTIKA, acceptes intentar resoldre la disputa contactant inicialment amb nosaltres. Intentarem resoldre la disputa posant-nos en contacte amb tu per correu electrònic. Si no hem resolt el litigi en un termini de 15 dies a partir de l'enviament, qualsevol de les parts podrà registrar una reclamació formal.
8.	Lleis aplicables
Aquestes Condicions estan subjectes a les legislació espanyola, llevat que ho exigeixi alguna normativa vinculant de qualsevol altra jurisdicció.
Les parts signants acorden que qualsevol procés judicial iniciat per resoldre demandes relatives a les Condicions d'ús s'ha de presentar als jutjats de Sabadell i la seva partida jurisdiccional.
9.	Contacte
Si tens algun dubte o pregunta sobre ISSUS, els nostres Serveis o la política de privacitat, posa't en contacte amb nosaltres a en hola@scrambotika.com.
L’equip d’SCRAMBÒTIKA.